---
layout: post
category: CLANKY
title: Souhrn práce místostarostů za leden 2020
date: 2020-02-17T00:00:00+01:00
tags: 
      - radnice
      - chrudim
      - report
author: Piráti MS Chrudimsko
image: assets/img/posts/2020/ales_pavel_doku.jpg #751x422
---

Od ledna budeme s veřejností pravidelně sdílet informace o činnosti pirátů na chrudimské radnici. 
Každý měsíc proto budeme zveřejňovat souhry práce, včetně časové dotace, kterou práci pro město věnujeme. 
S koaličními partnery vedeme debaty o všech oblastech, spojených s řízením města.


Pavel Štěpánek
--------------

Každý z nás má však některé oblasti na starosti. Mýmigescemi jsou doprava, sociální věci a stavební odbor. 
Jde tedy především o projednávání a schvalování dopravních omezení a realizaci dopravních opatření, 
vedoucích ke zlepšení dopravní situace a v oblasti parkování. Sociální odbor pak zajišťuje
sociální práci pro všechny cílové skupiny ohrožených obyvatel a spolupráci mezi neziskovými organizacemi, 
působící v naší oblasti. Stavební odbor funguje v přenesené působnosti státní moci, rozhoduje tedy samostatně. 
Nicméně všechna rozhodnutí mi prochází rukami a mám možnost se k nim vyjadřovat, případně iniciovat jednání s investory. 

Od začátku roku 2020 si evidujeme čas, který práci na radnici věnujeme a konkrétní činnosti, které daný měsíc vykonáváme. 
Za leden jsem odpracoval **89 hodin**. Na začátku měsíce jsem dobíral dovolenou z loňského roku. 
Mimo jiné jsem se věnoval těmto tématům.

* realizace	projektu Tvořím Chrudim – participativního rozpočtu města 
* vyjednání	spolupráce s Mobilním rozhlasem a jeho zavedení
* jednání	s krajským radním pro dopravu ohledně společných projektů (přeložka Sečské ulice, cyklopruhy Chrudim – Pardubice a další)
* jednání s ŘSD o jejich stavbách na území města (rekonstrukce mostu u Tesca, nový povrch na Pardubické a 
  Masarykově náměstí – včetně nových cyklopruhů a další stavby)
* jednání o	přetrasování 1/17 ulicí Poděbradova a Dašická
* jednání	s ČSAD a ostatními účastníky o napojení areálu	z Palackého třídy
* příprava koncepce pro ulici Na Ostrově a řešení křižovatky s Vrchlického ulicí
* zavádění jednosměrek v některých částech města za účelem zlepšení situace s parkováním
* návštěvy v neziskových organizacích působících na našem území
* účast na realizačních výborech plesu neziskového sektoru Chrudimské	Benátky
* workshop vizuální styl města
* pravidelné porady vedení s vedoucími odborů a zvlášť s vedoucími dopravy a sociálních věcí, porady vedení, 
  rady města, koaliční schůzky, dopravní komise
* schůzky	s občany a řešení problémů, se kterými přichází
* běžná	administrativa, kontrola dokumentů stavebního odboru, běžná	komunikace, telefony, emaily (přijato 467, odesláno 107)


Aleš Nunvář
-----------

Primární náplní mé práce na radnici, když pominu běžnou agendu vedení města, je vedení odboru investic, 
do jehož gescespadají veškeré investiční projekty města. Projektový management obsahuje nejen správné 
plánování a přípravu projektové dokumentace, na tzv. výrobních výborech, ale i, a to zejména, 
dohled nad realizací projektů. To se děje průběžně, jde o dodržování odsouhlaseného harmonogramu, 
rozsahu a samozřejmě i rozpočtu projektu, včetně řešení nenadálých okolností. Každý projekt má tzv. kontrolní dny, 
kde se toto všechno řeší, kontrolní dny jsou přístupny i veřejnosti a konají se z pravidla každý týden
v místě stavby. Mimo agendy investic, mám v gesci odbor životního prostředí, která většinově probíhá v režimu státní správy, 
i zde jsou ale témata, kdy je třeba komunikovat s veřejností. Nad tyto agendy a jsem určený zastupitel pro územní plán, 
který dává stanovisko ke všem změnám územního plánu a k regulačním plánům.


Běžně si eviduji kolik času strávím nad agendou města a za měsíc leden 2020 jsem pro město pracoval **130 hodin** - mimo jiné 
jsem se věnoval těmto tématům:

* odpadové hospodářství (založení pracovní skupiny pro odpadové	hospodářství, žádost o dotace na pořízení bio-popelnic,
  jednání k projektu nového separačního dvora, odborné konzultace)
* výrobní výbory k projektovým dokumentacím
  + opravu mostu Soukenická 
  + rekonstrukce kašny Brusel
  + náhrada	lávky v Úzké ulici (jednání s Povodím Labe)
* kontrolní	dny projektů
  + rekonstrukce MŠ U stadionu
  + terminál veřejné dopravy
* příprava projektů zakopání horkovodu (koordinace s EOP)
* sjezd ke sportovištím (koordinace s ŘSD)
* kanalizace Medlešice (finální rozhodnutí, kterým směrem se bude projekt	ubírat)
* Dům	přírody Železné hory (pod rozhlednou Bára)
* projekt	Skatepark, jednání s firmou Cemex ohledně jejich finanční	účasti
* příprava rozklikávacího rozpočtu (společně se Zdeňkem Kubalou)
* změny	územního plánu, návrh regulačního plánu městské památkové	zóny
* agenda odboru životního prostředí (nutrie, holuby, havrani)
* workshop vizuální styl města
* porady s vedoucími odborů, zvláště s vedoucím odboru investic, porady vedení, rady města, koaliční schůzky, 
* Komise pro životní prostředí, Komise pro rozvoj a výstavbu města
* schůzky s	občany a řešení problémů, se kterými přichází
* běžná	administrativa, komunikace, telefony, emaily: přijato 490, odesláno	108

  
  
  
**Náhled do kalendářů místostarostů:** https://www.chrudim.eu/verejne-kalendare-starosty-a-mistostarostu/d-1677/p1=1112














